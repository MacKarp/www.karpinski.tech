---
title: "Rust Action RPG"
date: 2023-03-14T09:06:12+01:00
tags:
  - Godot
  - Rust
draft: false
---

Rust Action RPG Tutorial jest portem świetnego [tutoriala](https://www.youtube.com/playlist?list=PL9FzW-m48fn2SlrW0KoLT4n5egNdX-W9a) stworzonego przez [HeartBeast](https://www.youtube.com/@uheartbeast), gdzie pokazuje jak stworzyć prostą grę rpg przy użyciu silnika Godot.

![logo](/images/2023-thumbs/05.Rust_Action_RPG.jpg#center)

## Założenia
Niedługo przed rozpoczęciem prac nad tym projektem zainteresowałem się językiem 🦀 Rust 🦀, który mnie oczarował od samego początku. Po przerobieniu podstaw stwierdziłem że trzeba się wziąć za cos większego - zawsze mi lepiej nauka programowania wychodziła na większych projektach, gdzie musiałem sam znaleźć rozwiązanie problemu(chociażby podstawowego) niż przerabianie książek czy innych źródeł gdzie autor tłumaczy koncepcje języka lub jego składnie. W tym samym czasie jakoś przypadkiem trafiłem na parę filmików dotyczących silnika Godot na kanale [Gamefromscratch](https://www.youtube.com/@gamefromscratch) i postanowiłem połączyć naukę dwóch rzeczy jednocześnie.

## Rezultat
Bazując na świetnym [tutorialu](https://www.youtube.com/playlist?list=PL9FzW-m48fn2SlrW0KoLT4n5egNdX-W9a) odtworzyłem cały kod w Rust przy wykorzystaniu biblioteki [gdnative](https://godot-rust.github.io/) w trakcie pracy okazało się że w bibliotece brakuje 2 metod dla Vector2 więc je wysłałem na upstream:
  - [Vector2 move_towards](https://github.com/godot-rust/gdnative/pull/567) po kilku poprawkach zostało dodane 😁
  - [Vector2 normalized](https://github.com/godot-rust/gdnative/pull/564) zostało zamknięte, pomysł nie przeszedł bo biblioteka, na której bazuje Vector2 posiada już funkcję normalizującą, jedyna różnica między moją wersją a wersją z biblioteki jest taka że moja w przypadku Vectora2 o parametrach 0.0 0.0 zwraca Vector2 o parametrach 0.0 0.0 (tak zachowuje się funkcja w silniku Godot) natomiast funkcja z biblioteki w przypadku Vectora2 o takich parametrach zwraca do silnika wartość: NaN NaN - wewnętrznie następuje dzielenie przez 0. Autorzy biblioteki stwierdzili że developer powinien sam decydować co w takim przypadku zrobić.

## Podsumowanie
Świetnie się bawiłem przy tym projekcie, wiele się nauczyłem i kto wie może w przyszłości zrobię jeszcze jakąś prostą grę 🙂

## Repozytorium kodu
Repozytorium projektu znajduje sie na moim [GitHubie](https://github.com/MacKarp/Rust_Action_RPG_Tutorial).
